# -*- mode: mandoku-view; -*-
#+DATE: 2016-06-08 5:41
#+TITLE: 天王水鑑海和尚五會錄
#+PROPERTY: CBETA_ID J29nB231
#+PROPERTY: ID KR6q0441
#+PROPERTY: SOURCE Jiaxing Canon Vol. 29, No. B231
#+PROPERTY: VOL 29
#+PROPERTY: BASEEDITION J
#+PROPERTY: WITNESS master
#+PROPERTY: LASTPB <pb:KR6q0441_J_005-0298c> 
#+PROPERTY: JUAN 5
天王水鑑海和尚五會錄卷第五¶
嗣法門人原澄等編¶

* 贊¶

** 金陵長干舍利寶塔(有序)¶

舍利者何謂佛之真身也寶塔者何謂吳大帝所¶
造函此真身也大帝初未信吾教適遇康僧會曰¶
卿教何驗會曰吾佛舍利禱之即來遂命禱之三¶
七日中不應會曰佛以慈悲為心苟不應則使此¶
方眾生斷滅佛種矣於是痛舉佛號三稱即聽瓶¶
中鏗然有聲啟之舍利宛在瓶中矣大帝與群臣¶
聚觀歎曰希世之瑞也會曰舍利威神世間無能¶
壞者大帝不信命力士擊之錘砧俱碎而舍利光¶
明自若由是虔造琉璃寶塔函之特使人天瞻禮¶
蓋佛以清淨熏修百劫無異成此金剛種性堅固¶
無以比論常住世間饒益眾生況有求即應禱之¶
來哉海獲瞻此寶相寧不製以伽陀贊之贊曰。¶

#+BEGIN_VERSE
「　琉璃寶塔插長干內外光明燿日寒未信大雄身不¶壞卻從力士亂捶鑽修成智種無人見煉就金剛任¶爾看千聖萬靈同稽首贊之莫極一毫端」
#+END_VERSE
¶

** 明州鄮山阿育王舍利寶塔(有序)¶

佛於曠大劫中修持金剛三昧至般涅槃得舍利¶
八斛分為三分天上人間龍宮各起塔供養而人¶
間八國分之阿闍世王得其一分有八萬四千顆¶
至阿育王能役鬼神碎七寶末起八萬四千塔遍¶
散四洲晉太康中有劉薩訶者身陷地獄將無出¶
期乃聽梵僧指求舍利遂於鄮山哀懇三日寶塔¶
從地涌出光明騰燿色青如石高尺四寸廣七寸¶
露盤五層四角挺然中縣金鍾舍利綴於鍾下四¶
繞俱是諸佛菩薩金剛聖僧八部等象精巧殊特¶
非人能造海乙巳春親禮真身諦觀舍利大如芡
<pb:KR6q0441_J_005-0299a>¶
實其光五色蕩漾不可迫視再觀如珠旋轉乃問¶
從者書記何若曰黃色大如菉豆又問侍者曰綠¶
色大如黍米又問行者曰無見曰再觀曰總無見¶
嗚呼舍利一也何見有不同是知眾生業力熏烝¶
遮障輕重此一驗也佛以微玅功德應現世間隨¶
機說法直指人人常光若也依俙不會豈不孤負¶
大雄而又自昧本有哉於是稽首而說贊曰。¶

#+BEGIN_VERSE
「　金僊隨類放光明驗盡眾生業重輕世上若無佛慧¶照直教大地作幽冥」
#+END_VERSE
¶

** 釋迦佛¶

#+BEGIN_VERSE
「　不出龍樓憔悴後何能遍界示金身諸魔漫自生瞋¶惱天上人間只一人」
#+END_VERSE
¶

** 文殊¶

#+BEGIN_VERSE
「　浩浩淵淵心未灰青獅騎著上高臺南方佛法如何¶說贏得玻璃茗一杯」
#+END_VERSE
¶

** 觀音¶

#+BEGIN_VERSE
「　補陀嵒下白華香歷歷聲聞不覆藏試問家家觀自¶在如何又向客途忙」
#+END_VERSE
¶

** 初祖¶

#+BEGIN_VERSE
「　百萬程途入此邦擬將大法授梁王不知反致身無¶著一葦蕭蕭又渡江咦不是熊山空脫去幾乎流落¶在他鄉」
#+END_VERSE
¶

** 六祖¶

#+BEGIN_VERSE
「　腰石黃梅蹋碓夫如何作得祖規模至今面目難藏¶掩多少人來描畫圖咄休畫圖曹谿月滿一天孤」
#+END_VERSE
¶

** 天王悟¶

#+BEGIN_VERSE
「　馬祖八十四人師為傑出歸隱渚宮啟大爐韛崇信¶獻餅乃嗣其緒遂出兩宗震動天地有僧道原混師¶苗裔天下競爭徒勞心力況師道大如光如日節使¶拋水衣都不溼千古洪名欽僧史藉獨師道場鞠為
<pb:KR6q0441_J_005-0299b>¶荊棘愧余繼之乃舉百廢」
#+END_VERSE
¶

** 臨濟¶

#+BEGIN_VERSE
「　四大本無誰喫棒尚言拂著似蒿枝宗風從此傳天¶下都是滹沱百世師」
#+END_VERSE
¶

** 天童悟和尚¶

#+BEGIN_VERSE
「　道震太白兮開天下衲僧之眼目德播金粟兮破四¶方君子之執著燈續龍池兮起後代兒孫之殃禍寂¶歸通玄兮動遠近山林之訝噁不肖於今奚所之焚¶香稽首空王座」
#+END_VERSE
¶

** 徑山容和尚¶

#+BEGIN_VERSE
「　聖賢既作天秉人龍恢弘祖道力輓頹風蕩混淆於¶法亂之秋嚴統尚在誅邪解於濫觴之際別集猶存¶況師之德業洪遠所以是帝是王問道其子其孫末¶後光明兮通身舍利砌如鱗四山留塔兮巍巍千古¶鎮人寰(四山黃檗福嚴金栗興陽)」
#+END_VERSE
¶

** 沙翁自贊(本懷上請師別號沙翁)¶

#+BEGIN_VERSE
「　者富川子行年四十一無所能三坐道場說法十年¶往往垂鉤釣金鱗而不遇處處張弓射聖人以難逢¶非餌香之不玅蓋水清而無魚於今持汝西川去達¶本懷時方許渠」
#+END_VERSE
¶

又(禪人請)¶

#+BEGIN_VERSE
「　謂伊有所長兮見之也只鼻直而眼橫謂伊無所長¶兮聞者何故膽戰而心驚白棒一條整頓臨濟濫觴¶一時之法道赤手兩片中興天王湮沒千載之祖庭¶於今歸隱無方去且在人間作馬牛欲識勞生功業¶處荊州鄂州與揚州」
#+END_VERSE
¶

又¶

#+BEGIN_VERSE
「　覓之不可見猛然在目前離卻意忘卻言謝郎原在¶釣魚船(師俗姓謝)」
#+END_VERSE
¶

又
<pb:KR6q0441_J_005-0299c>¶

#+BEGIN_VERSE
「　咄哉者漢不合時宜呵叱學者痛排邪師謂今天下¶所學者無乃糟魄所說者總屬支離或人曰既今天¶下所學所說一皆如此而汝之道非止不師汝將恐¶削汝蹟伐汝樹且汝之言總是招怨惹非沙翁聞而¶喟然曰有是哉吾果不知時」
#+END_VERSE
¶

又¶

#+BEGIN_VERSE
「　戒秉雙徑法續棲賢眼空似海膽大如天熱罵古佛¶痛打飛僊而今休也收拾爐鉗浩歌歸來兮林下短¶笛橫吹兮水邊生涯無多兮自足曲股枕頭兮幽然」
#+END_VERSE
¶

又¶

#+BEGIN_VERSE
「　四大為身俱是假更來紙上託形模也須認取渠真¶面禮拜燒香意不孤」
#+END_VERSE
¶

又¶

#+BEGIN_VERSE
「　黃龍長老天王和尚聞名富貴見面郎當有時高譚¶闊論疑他是戰國蘇張有時信筆而揮猜伊是張顛¶素狂日午長申兩腳眠夜深翦燭讀騷莊雖然自在¶還由己爭奈侍僧瞌睡慌」
#+END_VERSE
¶

又¶

#+BEGIN_VERSE
「　二十薙染三十開法四坐名坊奔上走下仲宣樓上¶作賦賦難佳黃鶴樓中題詩無好說更來騎鶴去揚¶州腰間銅錢無一百」
#+END_VERSE
¶

又¶

#+BEGIN_VERSE
「　衰殘髮已半垂霜那用描來挂法堂看遍人間無此¶漢息心未得氣昂昂」
#+END_VERSE
¶

又¶

#+BEGIN_VERSE
「　放憨放癡妝啞妝聾身披紫服手握青笻時而山上¶時而水中問渠何以欲釣獰龍咦夜靜水寒魚不食¶滿船明月載還空」
#+END_VERSE
¶

又¶

#+BEGIN_VERSE
「　富川樓上思歸切九頂山頭望杳然幾度攜囊還挈
<pb:KR6q0441_J_005-0300a>¶杖業緣羈絆不能旋於今衰朽脛無力難得波波光¶祖筵放我故園松菊下敲風打雨樂餘年」
#+END_VERSE
¶

又¶

#+BEGIN_VERSE
「　肝腸一副曾無遮蓋每與學者曰而汝參禪須是涅¶槃堂裏用得不可圖他舌便口滑知解文章妄擬玄¶旨而今非汝為然即乃匡徒領眾者要求親識鼻孔¶洞達宗乘不可多得苟住一剎機巧多般以支口體¶故沙翁年來無意於斯獨將白眼看人忙豈謂無法¶與人增吾為罪人哉更復組之繪之為軌為則而汝¶焚香稽首而我寧無愧於中乎」
#+END_VERSE
¶

又¶

#+BEGIN_VERSE
「　村僧村僧問伊何能業如山重福似羽輕不知律儀¶嬾打葛藤開口見膽楂滓不存村僧村僧者樣行狀¶那好載上傳燈」
#+END_VERSE
¶

又¶

#+BEGIN_VERSE
「　自從飯後通消息處處逢渠無暫時雙徑報恩住不¶歇更來持缽入龍池道峰金粟曾留榻末後靈山也¶太癡有便宣沒便宣觀他天上月輪孤失卻手中橈¶一枝」
#+END_VERSE
¶

** 騎牛老君¶

#+BEGIN_VERSE
「　老聃道不行騎牛入函谷苟非遇關尹道德何所屬¶雖死在方外未免秦失哭咄猶龍一語聲難卒」
#+END_VERSE
¶

** 鍾馗進士¶

#+BEGIN_VERSE
「　明皇晝夢爾為鬼藍袍著身劍手舉欲除天下虛耗¶孽致使人人無恙苦為鬼尚然有此心為士如何反¶害人」
#+END_VERSE
¶

** 天真秀才¶

#+BEGIN_VERSE
「　凡人立於天下者形也形之能舉動者真也真兮真¶兮其誰與并兮萬物壞兮渠不朽兮」
#+END_VERSE
¶

** 東坡居士
<pb:KR6q0441_J_005-0300b>¶

#+BEGIN_VERSE
「　山色谿聲蘇子之面目常在玉帶鎮金山坡老之法¶施猶存若黃州惠州瓊州乃其塵垢不足為道況其¶行為天下法言為百世師苟非祖位重來開覺生民¶者安得有斯人為一遇哉(坡為五祖戒禪師後身)」
#+END_VERSE
¶

** 莊子¶

#+BEGIN_VERSE
「　謂汝以有心兮既見詔而何不遊梁謂汝以無心兮¶何囂囂然著書以詆侮賢良豈物之不齊而有言兮¶以斯道諭一馬而全彰莫庖之技進而無全牛兮乃¶心浩浩而口洋洋即子之言以為贊兮大覺莊周萬¶世一遇其猶旦暮者也」
#+END_VERSE
¶

* 詩偈¶

** 登大別山¶

#+BEGIN_VERSE
「　漢陽樹色為誰栽春雨春風一杖開煙火萬家忙不¶徹幾人撒手問心來」
#+END_VERSE
¶

** 登漢陰山¶

#+BEGIN_VERSE
「　曾聞抱甕息機心恥辱大賢賜也深芳艸落華春再¶至行人舉眼漫沉吟」
#+END_VERSE
¶

** 登晴川樓¶

#+BEGIN_VERSE
「　西望瀟湘意未休乾坤萬里一登樓襄王雲夢清思¶斷神女於今待孰游」
#+END_VERSE
¶

** 登黃鶴樓¶

#+BEGIN_VERSE
「　重構危樓接太清等閒登眺小天人只知身在白雲¶上不識世間有垢塵」
#+END_VERSE
¶

** 游玉泉寺¶

#+BEGIN_VERSE
「　十載相思夢亦牽偷閒驅馬到蕭然陵空鐵塔青天¶破沁谷玉泉白石穿橋斷雲邊忘故蹟碑殘艸裏憶¶先年皓公諸祖今何在擁目堆藍起暮煙」
#+END_VERSE
¶

** 鬼谷洞¶

#+BEGIN_VERSE
「　天然一種難描貌想是洪濛先有渠喜爾真人居甚¶樂名高何必帶金魚」
#+END_VERSE

<pb:KR6q0441_J_005-0300c>¶

** 青谿¶

#+BEGIN_VERSE
「　張儀蘇秦曾問道因他鬼谷悟真人至今谿水流無¶異不見僊翁寂莫身」
#+END_VERSE
¶

** 登仲宣樓¶

#+BEGIN_VERSE
「　何事憂心不放開登樓作賦亦悲哀才高爭若眼空¶者一望章華成劫灰」
#+END_VERSE
¶

** 登沙市寶塔¶

#+BEGIN_VERSE
「　覽勝閒登塔戶開楚天寥闊獨徘徊風煙萬頃含孤¶照無限游人空手回」
#+END_VERSE
¶

** 初至荊游天王寺遺址(有鐘被火化為塊鐵人屢竊卒雷雨驚退)¶

#+BEGIN_VERSE
「　劫火焚時鐘獨鳴私心敢用自雷驚江干常對清波¶涌殿閣空餘春艸生千古淵源分兩脈一朝勝事付¶全傾蕭蕭轉盼荒煙晚諸子扶歸竹杖輕」
#+END_VERSE
¶

** 梅華十詠(次古韻古題)¶

*** 尋梅¶

#+BEGIN_VERSE
「　為憶南枝暢玉神摳衣帶霧夢魂真行吟信步白雲¶裏悵望平欺紅粉人凍蕊飄香依壑樹疏林凝碧隔¶風塵感思臥雪殷勤者令我空山惜遠春」
#+END_VERSE
¶

*** 臘梅¶

#+BEGIN_VERSE
「　占斷群芳最有神一回霜傲一回真半窗疏影黃昏¶月滿樹輕妝金襲人孰共寒姿情澹澹孤陳瘦骨絕¶塵塵清香幾度隨風去贏得西湖兩岸春」
#+END_VERSE
¶

*** 早梅¶

#+BEGIN_VERSE
「　嚴風幾歷轉精神剛得陽和態自真雪色欲迷尋艷¶鶴暗香多醉翫華人羅浮夢破山山月姑射煙含樹¶樹塵堪惜當年何遜子肯將情戀廣陵春」
#+END_VERSE
¶

*** 全放梅¶

#+BEGIN_VERSE
「　傲骨藏聲似有神被霜帶月自幽真不齊群卉棲凡¶鳥全放瓊華醒夢人老幹參差蒼翠迥玉條長短豈¶侵塵沉吟難盡其中意聊洩枝頭一點春」
#+END_VERSE

<pb:KR6q0441_J_005-0301a>¶

*** 茅舍梅¶

#+BEGIN_VERSE
「　寂寥茅舍冷精神幸有冰華可慰真香動石邊浮細¶艸影流谿畔逐漁人歲寒豈畏三更月枯淡難生世¶外塵獨恨翠禽偷瓣去五湖盡作碧壺春」
#+END_VERSE
¶

*** 庭梅¶

#+BEGIN_VERSE
「　不棲嵒壑隱芳神唯占丹庭樹樹真入枕香魂驚化¶蝶隔簾明月動愁人瑤琴白晝多幽興玉磬清宵徹¶遠塵只為憑闌惜雅態青衫染得十分春」
#+END_VERSE
¶

*** 西湖梅¶

#+BEGIN_VERSE
「　高樓獨上望華神兩岸寒芳碧水真雪散渾忘三竺¶寺風生愁殺六橋人戍歌處處關山月細雨霏霏灑¶玉塵漫謂江南消息杳蘇隄香冷幾回春」
#+END_VERSE
¶

*** 山中梅¶

#+BEGIN_VERSE
「　冰肌裊裊太多神不待輕妝趣自真冉冉光迷南嶺¶客沉沉香拂北窗人唯堪幽谷生平老豈染雲間半¶點塵分付狂蜂與蛺蝶漫來枝上弄僊春」
#+END_VERSE
¶

*** 玉笛梅¶

#+BEGIN_VERSE
「　笛聲何處卻多神飄遞江南韻自真幾點疏華雲外¶鷺一腔煙粉鏡中人玉樓夢斷關山遠竹榻魂飛散¶入塵莫是武昌三弄者蕭然五月落寒春」
#+END_VERSE
¶

*** 觀梅¶

#+BEGIN_VERSE
「　孤標獨占百華神幾度觀來幾度真片片白雲清夢¶眼層層翠浪動詩人胸中浩蕩吐新句筆下風流破¶玉塵不是鐵心寒徹底爭知別有一般春」
#+END_VERSE
¶

** 天王偶成¶

#+BEGIN_VERSE
「　畫棟鋪雲曉色新華堂帶雨翠粼粼青松綠竹閒栽¶遍鳳舞龍翔勝舊春」
#+END_VERSE
¶

** 挂笠吟(有序)¶

余挂笠荊南十又一年所覓天王遺址一朝從艸¶
萊中而得驅狼逐豹庀木興工殿閣廊廡粗以構
<pb:KR6q0441_J_005-0301b>¶
就碑版銘記與夫所宣之物亦乃備焉原以先天¶
童先徑山未了之案余乃繼之其帶曉披星悍勞¶
忍苦雖是為人所當為實乃為報二先人之大慈¶
恩也信菴禪人領造洪鐘五火方就心亦良苦特¶
成五詩以發緒言蓋見挂笠之事如此。¶

#+BEGIN_VERSE
「　鉗錘幾歷出頭來贏得清音遍九垓通報五湖學道¶者聞時須覺眼雙開」
#+END_VERSE
¶

#+BEGIN_VERSE
「　風流徹體顯圓音一點無塵表素心天上人間誰箇¶似清機撥著動沉吟」
#+END_VERSE
¶

#+BEGIN_VERSE
「　拖泥帶水出胞胎勢壓諸方吼法雷繼起五宗兩祖¶脈兒孫常憶信公來」
#+END_VERSE
¶

#+BEGIN_VERSE
「　祖席重光振楚荊五湖唯有一清聞徑山嚴統炳然¶著南嶽青原廓爾分」
#+END_VERSE
¶

#+BEGIN_VERSE
「　十載殷勤絕曉昏祖庭恢復報師恩而今功業稍稍¶備護惜全然賴後昆」
#+END_VERSE
¶

** 挂鐘¶

#+BEGIN_VERSE
「　不受紅爐幾鍛煉何能全體有光輝於今要作出頭¶漢再上一重發大機」
#+END_VERSE
¶

** 天童埽悟和尚塔¶

#+BEGIN_VERSE
「　撥開雲路上玲瓏澗水谿華觸祖翁撅起當年河北¶令千枝萬派出天童」
#+END_VERSE
¶

** 壬寅秋歸鄂州富川祭埽先塋有感¶

#+BEGIN_VERSE
「　當年何事出鄉關今日思惟實汗顏杯茗不堪為大¶供簪纓換得衲衣還」
#+END_VERSE
¶

** 歸富川寓興曠寺因人事繁作¶

#+BEGIN_VERSE
「　野外人歸興曠寺憧憧夾道往來忙諸賢要見沙翁¶面還是從前謝十郎」
#+END_VERSE
¶

** 歸山吟(有序)¶

余住維揚地藏之四年歲維乙巳天王禪人以余¶
年值不惑敦迎還荊明年春王二月謀之巨石於
<pb:KR6q0441_J_005-0301c>¶
寺西天王山前樹立塔幢藏余朽骨方形七級高¶
一十二尺廣七尺四角金剛前列獅像左右雕以¶
羽族華芳之屬又造脅山殿覆之余念德涼難以¶
克當諸禪人乃進曰天王道場傾廢千年而師一¶
旦重新又荊自宋元明以來久不知禪今乃有歸¶
亦師開闢其地其人實師為中興之祖茲奉以壽¶
藏師何讓焉余曰臭皮囊終不免歸山僅借此作¶
歸山計漫吟十首識者無誚焉。¶

#+BEGIN_VERSE
「　把釣江湖意已休歸來高臥此山頭皮囊漫謂無交¶涉付與窣波正首丘」
#+END_VERSE
¶

#+BEGIN_VERSE
「　大事關頭無壯時舟藏於壑力能移從教造物隨分¶化運去運來聽所之」
#+END_VERSE
¶

#+BEGIN_VERSE
「　知見紛紛莫妄求死生須是見根由箇中通暢原無¶我夢裏那容蝶化周」
#+END_VERSE
¶

#+BEGIN_VERSE
「　南陽塔樣問耽源潭北湘南起話端爭似天王親指¶出高標丈二任人看」
#+END_VERSE
¶

#+BEGIN_VERSE
「　劈破洪濛布赤金一龕風雨莫能侵繞簷星月難描¶貌夜靜軒前寒影深」
#+END_VERSE
¶

#+BEGIN_VERSE
「　死後何須擇地安乾坤總是一邙山鏡華水月身如¶幻累爾殷勤作此關」
#+END_VERSE
¶

#+BEGIN_VERSE
「　一二三文道路深疏山舌底費沉吟天王此日曾無¶隱匠作依工百二金」
#+END_VERSE
¶

#+BEGIN_VERSE
「　丈夫氣宇蓋乾坤古也今兮總一門可問於今誰是¶主不須死後大招魂」
#+END_VERSE
¶

#+BEGIN_VERSE
「　收拾傀儡歸去來莫教催迫始心回秦山晉嶺垂千¶古帝主王候安在哉」
#+END_VERSE
¶

#+BEGIN_VERSE
「　八角磨盤四面通皇皇如此立吾宗等閒識取歸山¶去華落華開樂未窮」
#+END_VERSE
¶

** 復蘭齋次韻¶

#+BEGIN_VERSE
「　春齋落落擬僊官一枕皇風獨自安對月無心翻貝
<pb:KR6q0441_J_005-0302a>¶葉看華有意種幽蘭興亡試問誰相委榮辱何妨爾¶挂冠芳艸空庭垂舊綠清香衣染十分歡」
#+END_VERSE
¶

** 同蔚然游紫雲臺次韻¶

#+BEGIN_VERSE
「　紫雲飛盡艸披離恍惚窅冥誰是師白骨橫眠生短¶歎殘碑斜倚發長悲風塵歷歷磨千古江海蕭蕭鎮¶一時憶我登臨雙目冷幸同朱履蹋華枝」
#+END_VERSE
¶

** 送晦山禪師住靈隱寺¶

#+BEGIN_VERSE
「　歐峰破額住持久今又幡然入冷泉祖父田園既紹¶得且栽松竹引風煙」
#+END_VERSE
¶

** 寄宋容菴太史¶

#+BEGIN_VERSE
「　楊林渡口老禪翁八載如何信不通想是於今手腳¶利高提祖印起宗風」
#+END_VERSE
¶

** 歲暮寄孫孝穆¶

#+BEGIN_VERSE
「　臘梅西舍放幽香折得一枝無隱藏寄與白沙孫學¶士嗅來滋味豈情常」
#+END_VERSE
¶

** 次韻荅聖鐸禪師(聖自蜀還南有纂續古尊宿志)¶

#+BEGIN_VERSE
「　同氣連枝共一聲玲瓏流出派原清心通先哲誰能¶似道振時賢孰可爭掩土為親離越國還鄉再過蜀¶王城他年纂就禪宗史四海駸駸有令名」
#+END_VERSE
¶

** 寄武昌黃明震¶

#+BEGIN_VERSE
「　鄂城原是楚王宮深隱還如在萬峰樹色鳥聲清耳¶目廓然何事不從容」
#+END_VERSE
¶

** 寄解元王報菴兼嚴方山小莊修郡乘¶

#+BEGIN_VERSE
「　尼父春秋如日烈馬遷史記若霜寒即今荊國人文¶物盡在三公潑墨觀」
#+END_VERSE
¶

** 次韻荅德山枕石禪師¶

#+BEGIN_VERSE
「　何堪指我應前身深愧當年崔氏人翻憶武陵春色¶好望來猶覺倍精神(天王悟俗姓崔)」
#+END_VERSE
¶

** 寄明克學使¶

#+BEGIN_VERSE
「　名遂功成身退易超生脫死實為難君今若肯言前
<pb:KR6q0441_J_005-0302b>¶薦十月霜風撲面寒」
#+END_VERSE
¶

** 為汝開喪子¶

#+BEGIN_VERSE
「　子夏哭兒失所目樂天喪子割其腸只知恩愛情難¶遣不識人生夢一場」
#+END_VERSE
¶

** 黃龍興復次定生上人韻¶

#+BEGIN_VERSE
「　祖席飄零剩古臺誅茅斬艸賺吾來因憐楚國宗風¶暮翻念黃龍法道灰有水有山堪卓錫無聲無望好¶徘徊於今衲被蒙頭坐日對長江捲雪堆」
#+END_VERSE
¶

** 黃龍落成為逸老之意次福昌禪師韻¶

#+BEGIN_VERSE
「　闢開三要及三玄宇內聞聲別有天已構一椽念祖¶德未施大手話難圓荊湖春雨青林茂鄂渚秋風黃¶菊鮮法道濫觴無此日誰能相共整危顛」
#+END_VERSE
¶

** 黃龍徹源泉¶

#+BEGIN_VERSE
「　萬波浩渺嶺南出一派流長濟北來大徹源頭渾不¶竭運回濁世洗塵埃」
#+END_VERSE
¶

** 為黃明震(有序)¶

子瞻為五祖戒後身其天慧穎脫爽然見於文字¶
茲明震黃公自夢端和尚後身余以其及門問道¶
十有二年往往發言大有由來再來之人迥然不¶
同塵俗特與是句印其自覺而覺於民也。¶

#+BEGIN_VERSE
「　大覺方知先世因身前身後一天真臨機廓徹當軒¶句好去指歸岐路人」
#+END_VERSE
¶

** 本懷上書記回蜀作此勉之¶

#+BEGIN_VERSE
「　向上無一事永字有八法如此著手書不計年與月¶忽然筆生華字字皆龍蛇黃龍與玅喜叢林兩作家¶處處居記室頭頭撒土沙三關及竹篦如此作生涯¶傷風犯手者抱首叫阿爺道流須志強一回便承當¶昔依我晴川今從我天王形影十二年也受其風霜¶羽毛雖未展爪牙聊已彰云云西蜀去我未許束裝¶記得昔人曾有語馬祖還鄉道不香」
#+END_VERSE

<pb:KR6q0441_J_005-0302c>¶

** 寄度門寺法瀾澄首座十首¶

#+BEGIN_VERSE
「　命爾揚州住地藏如何不肯便承當腰包頂笠度門¶去火種刀耕艸木香」
#+END_VERSE
¶

#+BEGIN_VERSE
「　南能北秀出東山道大名傳天地間今日宗風真一¶變閒神野鬼鬧禪關」
#+END_VERSE
¶

#+BEGIN_VERSE
「　兩京法主三帝師肩輿上殿聖迎時跏趺坐見君王¶重也看於今克盛兒(神秀禪師住度門為兩京法主三帝國師趺坐覲君肩輿上殿)」
#+END_VERSE
¶

#+BEGIN_VERSE
「　大通諡號大通人明鏡臺縣絕點塵宇宙至今空浩¶浩度門唯有一枝春」
#+END_VERSE
¶

#+BEGIN_VERSE
「　楞伽孤峻峰猶在萬古法場不易磨張說手書碑自¶見論師竊比大山河」
#+END_VERSE
¶

#+BEGIN_VERSE
「　依法住持不寂莫首山風穴亦單丁正宗家計渾然¶別一任庭前艸色青」
#+END_VERSE
¶

#+BEGIN_VERSE
「　少林壁坐九青黃接得神光一箇郎恩大已酬歸故¶國至今雙桂潑秋香」
#+END_VERSE
¶

#+BEGIN_VERSE
「　澗水山華活祖意嶺松嵒柏實伽陀分明指點無人¶會又引闍黎費力多」
#+END_VERSE
¶

#+BEGIN_VERSE
「　道流住得最高峰俯仰群山眼界空正令提持施棒¶喝克吾宗者豈無從」
#+END_VERSE
¶

#+BEGIN_VERSE
「　十載投身爐韛中鍛成一物號靈鋒人來欲問眉間¶事血濺梵天滴滴紅」
#+END_VERSE
¶

** 天王法派¶

#+BEGIN_VERSE
「　慧海原清淨臨波鑑宛然一燈繼古道祖脈自綿延」
#+END_VERSE
¶

** 寄懷金龍寺楚菴璨¶

#+BEGIN_VERSE
「　黃葉飄飄落滿階馳懷未已思悠哉不知近日成何¶事唯見松梢片月來」
#+END_VERSE
¶

** 為中旭通¶

#+BEGIN_VERSE
「　宗亦通兮說亦通大千收在一塵中有時展出人天¶看旭日高縣宇宙紅」
#+END_VERSE
¶

** 送劉振公
<pb:KR6q0441_J_005-0303a>¶

#+BEGIN_VERSE
「　聲名振起傳燈錄公道誰家無此心自古聖賢樹玅¶用直將大地作黃金」
#+END_VERSE
¶

** 為旵侍者¶

#+BEGIN_VERSE
「　漫言學富可當事須信多聞亦枉然盡日眼開無別¶物布毛吹起笑從前」
#+END_VERSE
¶

** 為慶侍者¶

#+BEGIN_VERSE
「　莫謂春秋方二十虎生三日氣吞牛大鵬九萬扶搖¶上豈是搶榆小鷽鳩」
#+END_VERSE
¶
¶
天王水鑑海和尚五會錄卷第五
<pb:KR6q0441_J_005-0303b>¶

